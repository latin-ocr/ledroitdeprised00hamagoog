PRAEFATIO.

Hugonis Grotii¹ codicem, qui nunc primurn editur, quatuor annis
abhinc viderat nemo, nec quisquam summum virum viginti annis
prius quam opus de iure belli ac pacis ederet, de iure praedae scrip·
sisse sciebat. lpse in libris suis et epistolis de hoc opere tacet. Res
primurn innotuit, cum anno 1864 catalogus prodiit librorum ma-
nuscriptorum, qui quondam Grotii fuerant, quos bibliopola 'M.
Nijhoff publice Hagae Comitum venditurus erata in his praeteralias
chartas minoris pretii autographum Commentarii de jure praedae nu-
merabatur. Viri docti in Academia Lugduno-Batava nonfacilequid·
quarn negligunt, quod ad tanti viri famam pertineat: itaque et nunc
operam dederunt, ut codex ille Bibliothecae Academicae emeretur.
Liber magni momenti erat, et quod, ut catalogi auctor iarn ani·
madverterat‚ notum eius Mare liberum hujus Commentarii duodeci·
mum caput esse apparebat, et insuper quia ob ipsum operis titulum
in promtu erat suspicari, multas quaestiones ibi tractari, quae et
in libro eius de jure belli ac pacis explicarentur.

V. Cl. S. Visseringius primus id ita se habere affirmavit in iis
quae de Grotii opere exposuit Academiae Regiae scientiarum Neer·
landicae. (Vide Verslagen en Mededeelingen. AfdeelingLetterkunde.
Deel lx. p. 145. vlgg.). Is tamen non constare sibi declarat, an
liber etiam nunc mereatur edi: opus enim sibi, ut recte hac de re

 

