nocumenti. 351

navium, quae ad Indiam Orientalem navigaverunt, ac praefectum
earum Jacobum Hemskerckium, omnes petitores, et ab altera parte
eos, qui bona et caraccam S. Catharinam adversus petitores defen·
dunt, qui tamen citati non responderunt atque ideo contumaces
censendi sunt, petitores nobis demonstrarunt, Societatem Indicam
anno 1601 naves octo misisse, quibus Jacobus Hemslterckius prae·
positus fuit, ut in India Orientali aliisve locis, si locorum praesides
paterentur, negotiationem exercerent, eosque a Principe Mauritio
codicillos obtinuisse, per quos non solum licet praefecto, sed
etiam jubetur defendere se adversus omnes, qui in itinere molestias
creent vel noceant, et potestas datur, ut si quid damni passi sint
restitutionem quaerant. Cum autem praefectus cum hisce navibus
suis insulas Canariae praetervectus jam esset, occurrit ei quindecim
navium classis Hispanica, bene armata et instructa, ipsumque statim
aggressa est. Et una ex illis navibus, nomine Rubri Leonis, hostium
tormentis tam graviter lacerata est, ut navarcho et compluribus ’
hominibus occisis aliisque multis vulneratis ab itinere absistere et
domum reverti coacta sit. Ita praefectus in hoc praelio, ut navem
hanc defenderet, ipse cum sua nave suisque omnibus periclitari

coactus est, quo et viri aliquot ejus interfecti sunt: altero die post
etiam legatum suum amisit: is enim cum solus inter naves His-
panitas aberrasset et non nisi magno periculo evaderet, donec
Bantamum venerat ad Hemskerckium redire et iter una facere non

potuit. Hemskerckius vero ut Bantamum accessit, ab incolis audi·
vit, quam acriter brevi ante depugnatum esset inter classem Lu·
sitanorum duce Andrea Furtadone et quinque naves Hollandicas‚
quibus praepositus erat Wolphardus Harmannus3 classem vero Lu·
sitanorum hoc mandatum habuisse, ut et naves Hollandorum omnes,
et Indos, qui cum Hollandis negotiarentur, penitus deleret: et
satis constat eos urbem in potestatem suam redacturos fuisse, si
a dictis quinque navibus non prohibiti essent. Nec latet nos,
quid post commiserint in insulis Hito et Ambona, ubi miseros
incolas graviter oppresserunt: etiam insulam Mathiam, quae in
regis Ternatensis dominio est, incendio delerant et cum incolis
quoque pessime egerunt. Idem facere tentarunt in ipsa Ternate, ubi
duae naves illis subsidio venerunt ab atrbe Manilha, quod caput

 

