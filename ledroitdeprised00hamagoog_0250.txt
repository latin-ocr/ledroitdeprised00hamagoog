228 oa juxa 'ronanam cnr. x11.

undique excludimur. Quin et illl qui terrarum orbem cir-
cumvecti sunt, totum sibi oceanum acquisivisse dicendi erunt.
Sed nemo nescit navem per mare transeuntem non plus juris
quam vestigii relinquere. Verum etiam quod sibi sumunt,
neminem ante ipsos eum occanum navigasse, id minime ve-
rum est. Magna enim pars ejus de quo agitur maris ambitu
Mauritaniae jam olim navigata est ¹: ulterior et in orientem
vergens victoriis magni Alexandri lustrata est usque in Ara-
bicum sinum. Olim autem hanc navigationem Gaditanis per-
cognitam fuisse multa argumento sunt: Caio Caesare, Augusti
filio, in Arabico sinu res gerente signa navium ex Hispanien-
sibus naufragiis agnita, et quod Caelius Antipater tradidit,
vidisse se qui ex Hispania in Aethiopiam commercii gratia
navigasset. Etiam Arabibus: si verum est quod Cornelius
Nepos tradidit, Eudoxum quemdam sua aetate cum Lathy-
rum, regem Alexandriae, fugeret Arabico sinu egressum
Gades usque pervectum. Poenos autem, qui re maritima
plurimum valuerunt, eum oceanum non ignorasse longe
certissimum est, cum Hanno Carthaginis potentia florente
circumvectus a Gadibus ad finem Arabiae, praeternavigato
scilicet promontorio quod nunc Bonae Spei dicitur (vetus vi·
detur nomen Hesperion Ceras fuisse) omne id iter scripto
complexus sit, testatusque ad ultimum non mare sibi, sed ,
commeatum defuisse. Ab Arabico autem sinu ad Indiam
indicique oceani insulas et auream usque Chersonesum, quam
esse Japanem credunt plerique, etiam re Romana florente
navigari solitum, iter a Plinio ² descriptum, legationes ab
Indis ad Augustum, ad Claudium etiam ex Taprobane insula,
deinde gesta Trajani et tabulae Ptolemaei satis ostendunt.
Jam suo tempore Strabo ⁸ Alexandrinorum mercatorum clas-
sem ex Arabico sinu ut Aethiopiae ultima, ita et Indiae pe·

¹ ex Plinio l. α. c. 69. et 1. 6. c. 31. ct Mela. 1. 3. [c. 9.] ²1. 6. c. 23.
³ l. a. [p. 179.a.casaub.] etl. 17. [p. 1149. c.]

 

