172 DE JURE Pannona. CAP· x1.

et ipsi coeperunt: tanto tamen modestiae et aequanimitatis
temperamento, ut singulas actiones consideranti satis constaret
solam in consilium adhibitam fuisse necessitatem. Quod ad
Batavos attinebat, amici occursus terra marique, Lusitani
’ intra naves etiam et ad epulas admissi, nihil eorum fieri placuit,
quae inter hostes licent: non coloniae oppugnatae, uon naves
incensae, ne prohibiti quidem Lusitani ad eosdem mercatus
venire. Neque illos tamen aut causa navigandi necessitas, ¹
aut tam pacata negotiandi ratio quidquam mitigavit. Magnum
enim crimen erat batavorum non egestate potius opprimi, quam
in ea commoda, quae cunctis hominibus natura patefecit, cum
Lusitanis concurrere. Hoc tamen solo colore dictu incredibile,
quanta illorum rabies (nec enim alio nominc appellanda est)
in Batavos exarserit, adeo innocentes, ut contenti salutem
suam propugnare vix 'plurimis flagitiis ad ultionem impelli
potuerint: quod subjecta rerum narratio demonstrabit, uon
illa quidem nihil omittens, sed praecipua tantum complexa,
Aemo ¹⁵94 e quibus caetera par est intelligi. Prima coepta est a Batavis
adiri pars illa Aethiopiae Oceano imminens, quam Guineam
dicimus, Bernardo Medemelacensi monstrante: quo tempore
Lusitani ne sua tantum barbarie uterentur, Afris persuaserunt
(ipsi mox Afri omnia confessi sunt) venisse latrones, qui
mercandi specie ipsos in captivitatem abducerent: nec tantum
verbis animos alienarunt, sed pretium, quo istae etiam gentes
corrumpuntur, ad centum florenos posuerunt his , qui hominem
Batavum nocuissent. Artem etiam docuerunt, qua aurum (id
enim istis ex locis petitur) adulterarent. Cumque· Simone
Tajo duce ad promontorium Cortum, quod eadem iu regione
est, navigaretur, vulgato rumore regulum ejus plagae venisse
ut navem inspiceret, alios subornaverant, qui Batavos scapha
provectos longius circumvenirent interficerentque: quod et
factum est. Idemque hominibus Delphis in eam oram pervectis
accidit, emto ad proditionem negotiatore Afro, cui Voticae
nomen et nonnulla apud Batavos auctoritas frequenti com-

l

 

