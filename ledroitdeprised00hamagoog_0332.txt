310 DE June: Pannona. cAP. x1v.

bantur, cum interim batavi, si qui in hostium manus ante
venerant, foedissimis custodiis macerarentur. Praedam victores
sortito divisere: et tantum erat, unde non priora modo damna
resarciri sed et belli impensae mediocriter sustineri possent.
His malis victae civitates Germanicae, cum verum esse me·
tuerent, quod vir eximiae apud illos auctoritatis praedixerat,
Leonem ab ipsis irritari, quem semel excitatum baud facile
sopirent, ad pacem orandam venerunt. Nec difficulter impe·
trarunt ab illis, qui in justa ultione et egregio quamvis belli
successu patentem semper habuerant animum concordiae. Ne
sollicite nimis externa quaeramus: in boc uno exemplo do-
mestico multa sunt documenta. Videmus in suscipiendo bello
iustitiam, in gerendo fortitudinem, in deponendo aequitatem.
Igitur eidem et vincendo misericordes et praedando abstinentes
erant. At si quis res Indicas anobis ante descriptas cum
ista narratione conferat, ejusdem ingenii mores mansisse
centum et sexaginta post annos haud dubie fatebitur. Haec
igitur honesta est ulti0, quae juris sui consequendi gratia
comparata est. Hanc eamdem mercatores Batavi in Lusitanos
merito usurpant. Quamquam non illorum duntaxat causa,
sed publica et sociorum agitur. Publica, tum quia magna
aliqua negotiatione opus est, quae et plebem et aerarii vires
sustentet, tum quia gentem Hispanorum, quae in vestigiis
. dirutae patriae dominationi solium sibi quaerit collocare,
ubique terrarum et opprimi et everti omnium interest, ne
quando ad subigendos Batavos extremus etiam orbis tributum
conferre cogatur. ·Etiam sociorum, hoc est regum populo·
rumque Indiae, quos Lusitani ob hoc unum, quod Batavis
inimici non sunt, ferro et flammis prosequuntur. Testantur
hoc bantami periculum, Machianis cineam, Baebianis solitudo.
Has ergo injurias sine summa infamia remittere nemo potest.
Quid enim turpius, quam aut patriam nobiscum, aut socios
pro nobis periclitantes prodere? Romanis olim dictum scimus ¹ :

¹ Livius lib. αι. [c.19.]

 

