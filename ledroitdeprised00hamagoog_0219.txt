DE JURE PRAEDAE. CAP. xl. 197

Suario. Caeterae naves iustae aut galeotae erant, quas cu·
rabat Andreas Rodericus Palota. Urbs Bantamum, ut prima
Batavos quondam venientes excepit, ita prima in poenam
poscebatur. Ut postea ex Francisco Sousa, filio Johannis
Tuesii, rationarii Ulyssiponensis, aliisque captivis cognitum
cst, consilium erat primum in forum impetum licere, quod
extra urbem est, Basar nomine, quo datum ad signum pro·
ceres ejus factionis, et quos e vulgo Lusitani pretio suos
effecerant, subito concurrerent: inde irrupta Sinensium statione
urbem invadere. Atque adeo de successu nihil dubitabatur,
ut monachos inter et Jesuitas de sedium partitione acriter
certatum sit. immunito autem bantamo mandata habebant
Bandam, Ambonam et Tematam in ditionem Hisparricam
cogere: quas ad res non belli tantum instrumenta attulerant,
sed et pecuniam et aromata, mercedem barbaris proditionum.
Fregit immanem superbiam Deus (ut fere solet‚·ubi vim suam
extra ordinem testatur) improviso atque insperato, Sub idenr
tempus, quo Bantamum Lusitani excidio destinabant, batavi
istarum rerum ignari mercatum navibus adveniunt, quibus
Wolphardus Harmannus praeerat, honoris causa summo jure
nominandus, ut quo vix quisquam, non dicam de societate
Indica, sed de nomine Batavo melius umquam meritus sit.
Ad ipsas Sundae angustias Sinensis navicula occurrit: admonet
nauta Lusitanorum classe obsideri pelagus: quoscum sciret
Batavorum pemitiem quaerere, se praevenisse, ut salva ad
. fugam haberent tempora. Nam certamen nemo exspectabat:
nihil enim erat quod posset comparari. Si numerum spec-
tares, naves=Wolphardi quatuor cum celoce una, quid ad
illorum triginta? si magnitudinem, collata in summam omnium
Batavicarum capacitas unam Andreae Furtadonis navem non-
dum aequabat: si multitudinem hominum, trecenti et quin-
decim omnes in classe Batavica, cum in Hispanica essent
Lusitani octingenti, quibus accesserant milites Indi non pau-
ciores mille quingentis, praeter omnem turbam navalem. Rebus

 

