ou Junr. annedae. cnr. auu. 301

virtuti repugnat, seu quia de justitia recte a veteribus¹
dictum est in ea virtutes caeteras comprehendi. Verum hoc
quidem apud homines communi sensu utentes probationem
nullam requirit, cum jam olim apud Platonem ² puer Alcibiades
a Socrate per naturales instinctus ad confessionem huius
conclusionis adductus sit, eos qui justa faciunt necessario
etiam honesta facere, idemque omnium mortalium consensu
testatum philosophi ³ perscripserim. Quod ut probe intelligatur,
sciendum est justum nos non illud dicere, quod aliquo civili
jure permittitur, aut potius, cui leges connivent⁴: quod enim
sic impune fertur atque adeo licere dicitur, cum reverajustum
nonsit, ne honestum quidem est, 'ut jurisconsulti ⁵praedicant:
sed de eo nos loqui, quod immutabili lege naturae decretum
atque constitutum est. Id enirn honestum est necessario,
adeo quidem ut Stoici et plerique philosophorum honesti
speciem notabilius se exprimere haud posse existimaverint,
quam si in eo consistere dicerent, quod a natura praescribitur ⁶.
Unde et auctores plerique honesti nomine jus non aliud,
quam illud omnium commune intelligunt: quo pertinet quod
a sapientibus⁷traditum est, eam esse vim honesti, ut sponte
ac per se et quasi naturaliter expetatur. Quare cum probatum
sit jus ut belli, ita praedae ex naturali instinctu proficisci,
qui Deum ipsum habeat auctorem, factique istius aequitas
ex juris naturae gentiumque principiis elucescat, profecto
cujus quemquam pudere debeat nihil hic inveiritur. Ego aarum..
vero non modo non inhonestam, sed et summopere gloriosam Π·
esse istam rerum hostilium et capturam et possessiouem cum
quovis contendam. Nam qui de honesto proprie scripserunt⁸,

¹Arist. de morib. lib. 5. c. 3. ex veteri poeta. [p. 1129. b. vs. 29.] ²111
= dial. Alcibiade. ³Arist. Rhet. d. loco. [p. 1367. a. vs. 19.] ⁴Cic.Tusc.lib.
5. ⁵ l. non omne quod licet. ff. de R. I. [D. 50· 17. 144] Cic. pro L. Corne-
lio Balbo. ⁶Cic. Acad. lib. 1. et de legg. lib. 1. [c.46.] et de off. lib. 1.
[c. 14.] ⁷ Arist. Rhet. d. loeo. [p.1366. a. vs. 34.] Cic. de finib. lib. 3. [c.
11. §- 36.] ⁸ Arist. d. loco. [p. 1366. b. vs. 3.]

 

