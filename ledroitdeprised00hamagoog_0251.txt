DE JURE PRAEDAE. CAP. xil. 229 '

tiisse testatur, cum olim paucis navibus id auderetur. Inde
magna populo Romano vectigalia. Addit Plinius ¹ impositis
sagittariorum cohortibus piratarum metu navigatum, solamque
Indiam quingenties sestertium, si Arabiam addas et Seres
millies, annis omnibus Romano imperio ademisse et merces
centuplicato venditas. Et haec quidem vetera satis arguunt
primos non fuisse Lusitanos. In singulis autem sui partibus
oceanus ille et tunc, cum Lusitani ingressi sunt, et num·
quam non cognitus fuit. Mauri enim et Aethiopes, Arabes,
Persae, Indi eam maris partem, cujus ipsi accolae sunt,
nescire neutiquam potuerunt. Mentiuntur ergo quise mare
illud invenisse jactant. Quid igitur, dicet aliquis, parvumne
videtur, quod Lusitani intermissam multis forte saeculis na-
vigationem primi repararunt et, quod negari non potest,
Europaeis gentibus ignotam ostenderunt magno suo labore,
sumtu, periculo? Imo vero, si in hoc incubuerunt, ut
quod soli reperissent omuibus monstrarent, quis adeo est
amens, qui non plurimum se illis debere profiteatur? Eam·
dem enim gratiam laudemque et gloriam immortalem illi
promeruerint, qua omnes contenti fuerunt rerum magnarum
inventores, quotquot scilicet nonsibi, sed humano generi
prodesse studuerunt. Sin Lusitanis suus ante oculos quaestus
fuit, lucrum quod semper maximum est in praevertendis
negotiationibus illis sufficere debuit. Et scimus itinera prima
proventus interdum quater decuplos autetiam uberiores de-
disse: quibus iactum, ut inops diu. populus ad repentinas
divitias subito prorumperet tanto luxus apparatu, quantus

vix beatissimis gentibus in supremo progressae diu fortunae “

fastigio fuit. Si vcro eidem in hoc praeiverunt, ne quis-
quam sequeretur, gratiam non merentur curn lucrum suum
respexerint3 lucrum autem suurn dicere non possunt, cum
eripiant alienum. Neque cuim illud certum est, nisi ivissent

——w

¹ loco citato et l. 12. c. 19.

 

