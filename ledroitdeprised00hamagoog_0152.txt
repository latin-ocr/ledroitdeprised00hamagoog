'¹3⁰ DE ¹{URE PRAEDAE· CAP· Χ.

idcirco non putat ex bello privato praedam nasci, quia
nusquam'hoc in jure scriptum habeatur: quasivero quaein
corpore legum Romanarum continentur non ad jus praecipue
civile pertineant, ita ut multa in illis praetermittantur, quae
communis ratio melius, quam ulla auctoritas dijudicet. Sed
cur non inveniatur haec nostra quaestio dictu facile est: quia
Romani imperii ea majestas idque virium fuit, ut penuria
judicii, continua sane, cujus in bello privato vim esse maxi-
mam diximus ¹, vix unquam laboraretur. At si definiendi
veras rationes inquirimus, quid est certius quam in bello id
omne licere, quod ad juris exsecutionem necessarium est ²,
tam in privato quam publico? Atqui necessarium est, si de-
bitum consequi volumus, acquirere nos rem hostilem, hoc
autem est illud ipsum, quod praedam vocamus ³: nisi quis
forte eum qui privatim nos oppugnat hostem dici non vult
nec quod sic quaeritur praedam, dequo etsi pertinaciter no-
lim digladiari, dummodo de re constet, multum tamen ad
rem extricandam pertinere arbitror, injure eodem nominibus
uti non diversis. Etsi diligenter illorum quos diximus juris
consultorum ⁴ sententias scrutamur, parum aberit quin sono
differentia, re eadem dioere videantur. lta enim docent, bello
privat0, si judex desit, posse nos pro recuperatione rerum
nostrarum et hisquae nobis debentur etiam ex intervallo ca·
pere res adversariorum pretio tenus aequiparabili. Si pro
cunctis quae nobis debentur, utique et pro damnis et impen-
sis ad juris consecutionem factis3 imo pro periculis etiam lu·
eroque cessanti, sive damno extrinseco et omni eo quod in-
terest, ut tradunt theologi ⁵ in hoc argumento: nam haec
etiam judex, si quis daretur, insonti adjudicaret, cum par
sit cuncta in ejus odium vergere qui malo causam dedit ⁶.

¹art. 1. concl. 7. 'prino c. 4. et concl. 7. art. 1. ³fine c. 2. ⁴Franc.
Arias d. 1. ‘Wiln Math. de bello justo, in req. 1. per l. proinde. et seq. ad
l. aquil. [D. 9. a. as. et 26.] ⁸d. c. sicut. de jureiur. l. quoniam. C. dcvi
publ. [C. 9. 12. 6.] ,

 

