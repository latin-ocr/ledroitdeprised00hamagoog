324 DE JURE PRAEDAE. cnt‘. XV.

aliud orant, quarn ut Lusitani junctis viribus invadantur?
lmo etiam rogant batavos arces ut struant suo in solo: tanta
fidei fiducia est. Suadent freta teneri Malaccense et Sunda-
num. Alii commeatus offerunt ad obsidendam Malaccam,
sedem ipsam servitutis, ejusque rei vias ostentant. Quod
amplius est Batavorum amicitia ipsos inter se conciliat. Jam
inter Taprobanen et Celonem insulam foedera commeant,
Candiae et Achini regibus in Lusitanos conjurantibus· Idem
rex Achinensis vetera in Jorensem odia Hollandorum gratia
remittit, unumque intereos certamen est, uter plus Batavis
praestet. Multi alii reges aperte jamdudum in causam de-
scenderent, nisi viderentur Batavi ad bellum Lusitanicum re-
missiores. Quid igitur? Haecne animorum inclinatio proji-
cienda est? Non dicam id contra utilitatem esse publicam:
ne integrum quidem est, ex quo illorum urbes obsessae,
agri vastati, pagi inflammati sunt a Lusitanis Batavorum ob
amicitiam. Quodsi omnino societates istae non fovendae
mode, sed excitandae etiam augendaeque sunt (et alioquin
sane etiam ipsa mercatura amittitur), quod gentibus externis
pignus, quod lidei vinculum erit? Id nimirum, quod unum
appetunt, ut Lusitanos, quorum se hostes Batavi profiten-
tur, intrepide aggrediantur agantque cum illis hostiliter. Nam
sicut pro meritis in illos vindicare justum et honestum, ita
eisdem parcere inter suspiciosa maxime Indorum ingenia
periculosum est. Ejus rei recens argumentum dabo. Rex
Candiae in Celone insula, cum eo venisset ex Zelandia Spil-
bergus, tanturn in res batavos studium demonstravit, ut totos
dies nihil aliud, nisi de historia belli istius nobilissimi in·
quireret, .
Multa super Priamo rogitans, super Hectore multa ¹.
Neque invictissimi Principis· Mauritii effigiem, neque Neo-
portani praelii picturam inspiciendo umquam satiabatur. Jam

m·-

¹ [Vitg. Aen. r. vs. 750.]

 

