vv PRAEFATIO.

judicare posset, accuratius investigandum fuisse. Post Visscringium
V. Cl. R. Fruinius Grotii librum perlegit. Huic nulla dubitatio
supererat et Commentarius omnino edendus csse videbatur. Itaque
mihi persuasit ut editionis curam susciperem. Ego a re alienus non
eram, sed illorum temporum historiae non multum operae dederam,
cum tamen omnia, quac editori de operis origine et scriptoris con-
silio observanda essent, eo pertinerent. At Fruinius id mihi nullam
molestiam creaturum dixit, cum ipse libri historiam compositurus
esset in opusculO, quod in diario Belgico edere intenderet, indeque
ego omnia, quibus mihi ad praefationem opus esset, haurire possem.
Itaque editionis curam libens suscepi.

Codex ipsius auctoris manu scriptus ct prelo paratus erat: mihi
ulterius nihil faciendum fuit, quarn ut cdi curarem, quae scrip-
tor ipse editioni destinasset. Hac in re quam accuratissimus esse
studui et nihil mutavi, multum operae dedi ut loca a Grotio citata
in scriptorum libris perquirerem et conferrem: sed non omnes libros
ad manum habui. Ipse aliquid annotare consulto omisi, praeterquam
sicubi in textu aliquid deesset, vel locum aliquem minus accurate
citari appareret. Quae non in ipso codice leguntur, scd ame addita
sunt, uncis inclusi. Auctor documenta quaedam post volumen ad·
jicerc intendebat, sed ea in codice et chartis ejus desiderabantur:
Fruinius omnia conquisivit, Belgice vel Germanice scripta: ego in
Latinum sermonem converti et veniam a lectoribus peto, si oratio-
nis elegantia multum a Latinitate Grotii distare viderint. Textui
praemittam partem corum, quae Fruinius in diario Belgico (de
Gids. 1868. Oct. cn Nov.) de operis origine ct historia composuit:
si qui his non contenti plura ea de re cognoscere cupiunt, eos ad
ipsum Fruinii opus remitto.

Ad hunc diem nemini innotuerat, qua re inductus Grotius prae·
clarum opus suum de jure belli ac pacis conscripsisset. Brevi post
fugam e carcere, Parisiis, unius anni et paucorum mensium tempore '
toturn absolvisse eum constabat. Nusquam se huic argumento jam
prius intentum'fuisse commemoraverat. ln epistolis ad amicos eo
consilio scripsisse sc dixerat, ut feritatem ad bella pro lubitu susci-
pienda, pro lubitu gerenda, sedaret. Nunc demum apparuit Grotium
cum Jus belli ac pacis conscriberet, opus ad manum habuisse et fre·

 

