DE JURE PRAEDAE. CAP. xlt. 215

vocatur proprium est quiddam, aut ut illorum more loquar,
privative ad alios dicitur. Jure primo gentium, quod .et
naturale interdum dicimus, et quod poetae alibi aetate aurea,
alibi Saturni aut Justitiae regno depingunt, nihil proprium
fuit: quod Cicero dixit: Sunt autem privata nulla natura,
et Horatius ¹:

Nam propriae telluris herum natura accillum,

Nec me, nec quemquam statuit.

Neque euim potuit natura dominos distinguere. Hoc igitur
significatu tes omnes eo tempore communes fuisse dicimus,
idem innuentes quod poetae, cum primos homines in medium
quaesivisse et Justitiarn casto foedere res medias tenuisse di-
cunt: quod ut clarius explicent, negant eo tempore campos
limite partitos, aut commercia fuisse ulla:

promiscua rura peragras
Praestiterant cunctis communia cuncta rideri ².

Recte additum est videri, propter translationem ut dixi-

mus vocabuli. Communio autem ista ad usum referebatur:
pervium cunctis iter,
Communis usas omnium rerum fuit ³.

Cujus ratione dominium quoddam erat, sed universale et
indefinitum: Deus enim res omnes non huic aut illi dederat,
sed humano generi atque eo modo plures in solidum ejusdem
rei domini esse non‘ptohibebantur: quod, si hodierna signi-
ficatione sumamus dominium, contra omnem est rationem.
Hoc enim proprietatem includit, quae tunc erat penes nemi-
nem. Aptissime autem illud dictum est:

omnia rerum
Usurpantis erant ⁴.
Ad eam vero quae nunc est dominiorum distinctionem non

-σ--ι-ο

¹ [Sat. l. 2. a. vs. 129. sq] 2 Avienus in Arataeis. [vs. 302. sq] ³ Seneca
Octavia [vs. 402. sq] ⁴ Avienus ibid. [vs. son]

 

