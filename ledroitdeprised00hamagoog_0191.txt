oa June resenas. car. xr. 169

praedam copia visa est sufficere, contemta illa quae inter me-
diocris bonitatis homines ne hostilitate quidem tollitur beneficii
memoria et taciti foederis religione, naves omnes nihil tale
sperantium comprehensae sunt per omnes Hispaniae portus et
Lusitaniam maxime, quas deinde llatavi summis pretiis redimere
cogebantur. Gens numerosa nec alio sueta vivere quam mer·
cium mutatione post tam in'gens dispendium, quod multas
optime constitutas domos funditus evertit, quid faceret nisi
ut jacturam novis mercandi utilitatibus sarciret? Allecti
rursus Batavi eadem patientia atque etiam praemiis, tuns
quia recentibus suis in Lusitanos benefactis confidebant post·
aliquod temporis spatium easdem in fraudes inciderunt. Ite·
rumque, iterumque boc contigit alterius gentis perfidia, alterius
simplicitate. Egregius denique illis proventus hinc constitit,
cum altemis armis insidias locarent et rapinas exercerent.
Exhausto in bunc modum Batavia (vix enim quisquam fuit,
qui non plus isti violentiae quam omnibus naufragiis impu·
taret,) nondum aviditati aut crudelitati satisfecit. Nam post
longas spoliandi vices, cum Jam Philippus Ill regnum sus· Anno 1598.
cepisset et incredibilis denuo multitudo ad mercatum allice-
retur, accepta fide pubiica liberi commeatus ab Archiduce Al·
beno, quae aut non erat revocata, aut certe non antequam
homines jam mari adventantes nullam mutatae voluntatis
habere poterant notitiam, repente barbaro et plane Mithri·
datico edicto naves mercesque publicatae, excussa omnium
institorum ratiocinia, homines ipsi (tantum est crimen llis-
panis aut prodesse aut fidere) compacti in carcerem, rapti
ad supplicia, multa millia addicta remis. Et nunc etiam
homines Batavi in classibus Hispanicis eisdem compedibus
quibus sicarii et latrones, Christiani inter T urcas et Mauros,
mercatores ipsi inter piratas vincti tenerentur, nisi felicissima
libertatis dies, qua ad Neoportum pugnatum est, Franciscum
Mendozam Arragonum Admirantem, et tunc bello praepositum
in manus dedisset: quo pignore redemti cives inedia, vinculis, x

 

