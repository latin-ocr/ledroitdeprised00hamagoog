DE JURE PRAEDAE· CAP. xl. 201

inter impares arte et viribus totam per diem pari Marte cer-
tatum est. Mense post comitantibus iterum Batavis rex
Ternatae prodit praetervectusque Tidorim insulam, cum
quindecim Lusitanorum caracollae occurrerent, immotus
compressis telis sedit, exspectans donec hostis prior auspicata
caede in se Dei hominumque vindictam concitaret. Ibi plenus
animorum et justae ultiouis insurgit, captaque navium una
victor in regnum redit. Maciana interim ita Lusitani desola-
verant, ut nihil prope praeter nudum atque inane solum restaret.
thue flamma quo plura corripuit, hocvehementius in caetera
funditur, sic illi ex hac praeda majorem concupiscentes, T er-
natam ipsam navibus quinque et galeotis quatuor adoriuntur.
Ibi Batavi, qui propter littus hactenus sederant, cum se
viderent multitudine circumveniri, sublatis primum anchoris
cursum sibi liberiorem expediunt. Deinde memores mercatum
se, non ad bellurn missos, cum jam temporis dispendio et
oneris penuria magnam satis jacturam incurrissent, pace regis
discedunt, relictis suorum e numer0, qui amicitiam ejus
colerent et quorum ille opera consilioque adversus hostem
esset instructior. Lusitani enirn discessu iterum Batavorum
insolentiores, ingressi insulam proxima quaeque, metu habi-
tantium deserta, spoliabant urebantque. Et manet nunc etiam
illis cum rege Tematensi bellum, iu quo tamen postea se-
liciter contusam illorum audaciam fama accepimus. Nec illud
praetereundum est, Lusitanos ne ulla in parte a Castellanis,
priscis hostibus Batavorum, distinguerentur satis cavisse3
cum bello isto Tematensi, quo Batavos vel maxime perse-
quebantur, auxiliis Manilia missis (sunt enim et ibi Castellani)
et navibus usi sint, ut alias etiam ePhilippinis petita illis
subsidia notavimus. Quo satis ostendunt populi, haud satis
alioquin inter se concordes, una se tamen in Batavorum exitium
coniurasse. Ad ultimam venio narrationem de rege Jorae‚ Anno aa
quem cum cogito, tum vero mihi videor summum illum atque
verum Indicae peregrinationis fructum perspicere et merito ’

 

