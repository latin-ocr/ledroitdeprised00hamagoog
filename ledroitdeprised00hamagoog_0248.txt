226 na Jnna rannone· cnr.x11.

utraque ratio, quae proprietatem impedit, in hac causa est
quam in caeteris omnibus infinito efficacior: quod in aliis
difficile videtur, in hac omnino fieri non potest: quod in aliis
iniquum judicamus, in hac summe barbarum est atque inhu-
manum. Non de mari interiore hic agimus, quod terris un-
dique infusum alicubi etiam fluminis latitudinem non excedit:
de quo tamen satis constat locutos esse Romani juris con-
sultos, cum nobiles ilias adversus privatam avaritiam senten·
tias ¹ ediderunt. De oceano quaeritur, quem immensum,
infinitum rerum parentem, coelo conterminum antiquitas vo-
cat: cujus perpetuo humore non sontes tantum et flumina et
maria, sed nubes, sed ipsa quodammodo sidera pasci veteres
crediderunt: qui· denique per reciprocas aestuum vices terram
hanc, humani generis sedem, ambiens neque teneri neque
includi potest, et possidet verius quam possidetur. In hoc
autem oceano non de sinu aut steto, nee de omni quidem eo
quod e littore conspici potest controversia est. Vindicant
sibi Lusitani, quidquid duos orbes interiacet, tantis spatiis
discretos, ut plurimis saeculis famam sui non potuerint
transmittere. Quod si Castellanorum, qui in eadem sunt
causa, portio accedat, parvo minus omnis oceanus duobus
populis mancipatus est, aliis tot gentibus ad Septentrionem
, redactis angustias: multumque decepta est natura, quae cum
elementum illud omnibus circumfudit, omnibus etiam suffec-
turum credidit. In tanto mari si quis usu promiscuo solum
sibi imperium et ditionem exciperet, tamen immodicae do-
minationis ·affectator haberetur: si quis piscatu arceret alios,
insanae cupiditatis notam non effugeret: at qui etiam navi-
gatum impedit, quo nihil ipsi perit, de eo quid statuemus?
Si quis ab igni, qui totus suus est, ignem capere, lumen
suo de lumine aiterum prohiberet, lege hunc humanae socie-
tatis reum peragerem: quia vis ea est istius natutae,

¹ supra allegatas.

 

