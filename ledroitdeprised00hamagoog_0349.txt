DE JURE PRAEDAE· CAP· XV. 329

oneri factae non bello et ad globorum ictus apertae undique,
nec ventorum satis potentes etin universum dignae magis
vinci, quam quae possint vincere. Gens Batava gelido ven-
tosoque coelo, sub ipso septentrionis sidere, inter aquas
suas educata et incredibilis multitudo ab ipsis pueritiae annis
maJ'orem vitae partem in oceano solita, quam in terris degere,
haud aliter mari quam solo utitur: tolerantissima frigoris,
patientissima inediae, assuetissima incommodis, quae tam
longa itinera necessario secum ferunt: longum domi bellum
ad audaciam et armorum artem profuit. Lusitanorum inlimra
corpora, fluentia calore, sueta deliciis necmarinas jactationes
nec nauseam satis ferunt. Praeterea molles ipsi, marcidi luxu,
armorum rudes, inter navigandum onerati aegrotantium turba,
quae caeteris etiam valentibus impedimento est: uno verbo
imbelles et quod dicitur, Mysorum praeda. Unde videmus
nautis Batavis tantum accessisse fiduciae, ut numquam putent,
ai ad certamen veniendum sit, aut se nimium paucos esse
posse, aut Lusitanos satis multos. Prudentissimi saepe duces
ex vultu militum gestuque, conspecta ante praelium alacritate,
non dubie jam se vicisse pronuntiabant: id omen optimum,
id illis auspicium erat longe certissimum. Quare et Batavi
nihil sibi exiguum promittere debent, ubi illos suorum spiritus
conspicantur. Neque enim temere illi aut sine magna causa
virtuti fortunaeque suae credunt. Habent eius rei certissima
argumenta ac velut pignora victoriae. Galli longissimo tempore
Americanam negotiationem ita infestam habuerunt¹, ut pauci
essent Hispani alicujus dignitatis, qui non aliquando in illorum
fuissent potestate, praedae autem tantum nonnumquam vic·
toribus obvenerit, ut singuli etiam nautarum pueri octingentos
ducatos referrent. Iidem omnes ejus orbis 'insulas ipsamque
continentem feliciter diripuere. Contra autem cum semel
unam Gallorum navem Hispani non sua virtute sed ducis

¹ Joh. Met. in praefat. ad Osorium.

 

